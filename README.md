# Governance & Regulation

La cyber security è un settore in rapida evoluzione, con attori malintenzionati che sfruttano vulnerabilità per causare danni, interruzioni e furti di dati sensibili. Per contrastare queste minacce, un approccio solido e strategico alla governance e regolamentazione della sicurezza informatica è essenziale. Questo approccio richiede politiche rigorose, linee guida chiare e un monitoraggio costante per garantire la conformità. Attraverso l’adozione di standard internazionali, come ISO 27001 e NIST 800-53, le organizzazioni possono rafforzare la loro sicurezza e proteggere i propri sistemi da violazioni disastrose.

**TERMINOLOGIA CHIAVE**

- **Governance**: Gestione e direzione di un’organizzazione o sistema per raggiungere obiettivi e garantire conformità a leggi, regolamenti e standard.
- **Regolamentazione**: Regole o leggi imposte da un ente governativo per garantire la conformità e proteggere da danni.
- **Compliance** (Conformità): Stato di aderenza a leggi, regolamenti e standard applicabili a un’organizzazione o sistema.


**Governance della Sicurezza delle Informazioni**

La governance della sicurezza delle informazioni rappresenta la struttura e le politiche stabilite da un’organizzazione per garantire la riservatezza, l’affidabilità e l’accessibilità dei propri asset informativi. Con l’aumento delle minacce informatiche, la sua importanza è sempre più rilevante per:
- _Gestione del rischio_: Protezione dei dati confidenziali da accessi non autorizzati.
- _Aderenza alle normative_: Rispetto delle regolamentazioni pertinenti.


**Processi della Governance della Sicurezza delle Informazioni:**

1. Strategy: Sviluppare una strategia di sicurezza allineata agli obiettivi aziendali.
2. Politiche e procedure: Definire linee guida per l’uso e la protezione degli asset informativi.
3. Gestione del rischio: Identificare le minacce e implementare misure di mitigazione.
4. Misurazione delle prestazioni: Stabilire KPI per valutare l’efficacia del programma di governance.
5. Compliance: Assicurare la conformità con regolamentazioni e best practice.


**Regolamentazione della Sicurezza delle Informazioni**

La regolamentazione fornisce un quadro giuridico per proteggere i dati sensibili da accessi, furti e usi non autorizzati. Alcuni esempi includono:
- GDPR (Regolamento Generale sulla Protezione dei Dati)
- PCI DSS (Standard di Sicurezza dei Dati per il Settore delle Carte di Pagamento)
- PIPEDA (Legge Canadese sulla Protezione delle Informazioni Personali)


**Benefici della Governance e Regolamentazione della Sicurezza**

- Migliore Posizione di Sicurezza: Riduce il rischio di violazioni della sicurezza.
- Aumento della Fiducia degli Stakeholder: Dimostra l’impegno dell’organizzazione verso la sicurezza.
- Conformità Regolamentare: Evita sanzioni legali e danni reputazionali.
- Allineamento con Obiettivi Aziendali: Consente misure di sicurezza efficaci e in linea con gli obiettivi di business.
- Decision-Making Informato: Fornisce strumenti ai decisori per valutare i rischi informatici.
- Vantaggio Competitivo: Mostra l’impegno dell’organizzazione nella protezione dei dati.


**Leggi e Regolamentazioni Rilevanti**

Le leggi e regolamentazioni forniscono una struttura chiara per la conformità minima, la promozione della fiducia e lo sviluppo di pratiche innovative per la protezione di sistemi e dati critici, riducendo l’ambiguità e fornendo un linguaggio comune per la valutazione della sicurezza.

![Overview of Data Privacy and Protection Regulations](https://github.com/user-attachments/assets/c152344f-bd8d-4d95-917a-d274017c1dce)


# Framework di Sicurezza delle Informazioni

Un framework di sicurezza delle informazioni è un insieme completo di documenti che definisce l’approccio di un’organizzazione alla sicurezza e governa l’implementazione e la gestione delle misure di sicurezza. Ecco le componenti principali:
- **Policies**: Dichiarazioni formali che stabiliscono obiettivi, principi e linee guida.
- **Standards**: Specifiche requisiti per processi o prodotti.
- **Guidelines**: Raccomandazioni e best practice (non obbligatorie).
- **Procedures**: Passaggi dettagliati per l’esecuzione di compiti specifici.
- **Baselines**: Standard minimi di sicurezza.


**Sviluppo dei Documenti di Governance**

Passaggi generali per sviluppare policies, standards e guidelines:

1. **Identificare l’ambito e lo scopo**: Definire cosa coprirà il documento e perché è necessario.
2. **Ricerca e revisione**: Studiare normative, best practice e documenti esistenti.
3. **Stesura del documento**: Creare una bozza chiara, specifica e allineata agli obiettivi aziendali.
4. **Revisione e approvazione**: Ottenere feedback e approvazione da esperti, legali e management.
5. **Implementazione e comunicazione**: Diffondere il documento e formare i dipendenti.
6. **Revisione e aggiornamento**: Aggiornare periodicamente il documento.

 _Esempi pratici_

 1. Policy sulle Password
 
Requisiti di complessità e scadenza.
Linee guida per l’uso e lo stoccaggio.
Crittografia per la trasmissione e stoccaggio.
Monitoraggio della conformità e adattamento della policy.

2. Procedura di Risposta agli Incidenti

Definizione dei tipi di incidenti (accessi non autorizzati, malware, ecc.).
Ruoli e responsabilità del team di risposta agli incidenti.
Passaggi specifici: contenimento, analisi, mitigazione e recupero.
Documentazione e aggiornamento periodico della procedura.


**Utilizzo di Standard e Framework**
Le organizzazioni possono adottare standard preesistenti, come PCI-DSS per il settore finanziario o HIPAA per la sanità, in base a vari fattori come requisiti normativi, ambito geografico, e obiettivi aziendali.


# GOVERNANCE, RISK & COMPLIANCE

![Componenti del Framework GRC](https://github.com/user-attachments/assets/126b2277-0da1-425c-bac8-5567f6129a95)

Il GRC Framework (Governance, Risk, and Compliance) è un approccio integrato che aiuta le organizzazioni a gestire la governance, il rischio aziendale e la conformità con leggi e standard industriali, garantendo che l’organizzazione operi all’interno delle normative rilevanti. Ecco i tre componenti principali del framework GRC:

1. **Governance**

- Definisce la direzione dell’organizzazione attraverso una strategia di sicurezza, inclusi politiche, standard e framework.
- Stabilisce metodi di monitoraggio per valutare le performance e i risultati.

2. **Risk Managemen**t

- Identifica, valuta e priorizza i rischi, implementando strategie di controllo e mitigazione.
- Monitora i rischi e aggiorna il programma di gestione del rischio per garantirne l’efficacia continua.

3. **Compliance**

- Garantisce il rispetto di leggi, regolamenti e obblighi industriali.
- Include la creazione d programmi di conformità, audit regolari e report per gli stakeholder.


_Sviluppo di un Programma GRC_

1. Definire ambito e obiettivi: Determinare cosa coprirà il programma GRC e i suoi obiettivi (es. riduzione del rischio informatico del 50% in 12 mesi).
2. Condurre un’assessment dei rischi: Identificare e valutare i rischi informatici (es. vulnerabilità nel sistema di gestione dei dati dei clienti).
3. Sviluppare politiche e procedure: Creare linee guida per la sicurezza (es. politica sulle password forti).
4. Stabilire processi di governance: Gestire il programma attraverso comitati di sicurezza e definizione di ruoli.
5. Implementare controlli: Attuare misure tecniche e non per mitigare i rischi (es. firewall, SIEM, training del personale).
6. Monitorare e misurare le performance: Valutare l’efficacia del programma e identificare miglioramenti.
7. Miglioramento continuo: Revisione e adattamento continuo del programma basato su metriche e feedback.

_Esempio: Implementazione del GRC nel Settore Finanziario_
- Governance: Designazione di dirigenti e sviluppo di politiche come il Bank Secrecy Act e politiche anti-riciclaggio.
- Risk Management: Identificazione dei rischi di frode finanziaria, phishing e attacchi informatici.
- Compliance: Conformità con normative come PCI DSS e GLBA, implementazione di SSL/TLS per prevenire attacchi MITM e campagne di sensibilizzazione contro il phishing.


# General Data Protection Regulation (GDPR)

Il GDPR è una legge dell’Unione Europea entrata in vigore a maggio 2018 per proteggere i dati personali, definiti come “qualsiasi dato associato a un individuo che possa essere utilizzato per identificarlo, direttamente o indirettamente”.

<img width="642" alt="Screenshot 2024-11-11 alle 16 33 19" src="https://github.com/user-attachments/assets/ad3a0d41-5a22-4e71-a6ce-0a0e6705da4c">

_Punti chiave_

- **Consenso preventiv**o: È necessario ottenere l’approvazione dell’individuo prima di raccogliere i suoi dati personali.
- **Minimizzazione dei dati**: I dati raccolti devono essere limitati al minimo necessario e raccolti solo quando richiesto.
- **Misure di protezione**: Devono essere adottate misure adeguate per proteggere i dati personali archiviati.
- **Applicabilità**: Si applica a tutte le **entità che operano nell’UE** o **trattano i dati dei residenti dell’UE**.
- **Raccolta per scopi legittimi**: Le aziende possono raccogliere dati personali solo per motivi legittimi e devono informare l’interessato del loro trattamento.

**Sanzioni GDPR**

1. VIOLAZIONI GRAVI
Riguarda la raccolta non autorizzata di dati, condivisione non consensuale, ecc: Sanzioni fino al 4% del fatturato dell’azienda o 20 milioni di euro (la cifra maggiore tra le due).

2. VIOLAZIONI MINORI
Include la mancata notifica di violazioni, politiche di sicurezza insufficienti; Sanzioni fino al 2% del fatturato dell’azienda o 10 milioni di euro (la cifra maggiore tra le due).


**Standard di Sicurezza dei Dati del Settore delle Carte di Pagamento (PCI DSS)**

Il PCI DSS è uno standard volto a garantire la sicurezza delle transazioni con carta e a proteggere contro furti e frodi. Stabilito da grandi marchi di carte di credito (Visa, MasterCard, American Express), questo standard richiede:

- Controllo rigoroso sull’accesso alle informazioni dei titolari di carta.
- Monitoraggio degli accessi non autorizzati con misure di sicurezza come firewall per applicazioni web e crittografia.





